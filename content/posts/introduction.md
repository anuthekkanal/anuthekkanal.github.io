+++
date = '2019-12-14T12:33:42+01:00'
draft = false
title = 'Introduction'
+++
## ഒരു കൊച്ചു മുഖവുര
സ്വപ്നങ്ങൾ കാണൂ…. ഒരു മഹത് വ്യക്തിയുടെ വാക്കുകൾ എപ്പോഴോ മനസ്സിൽ തട്ടി. ആ വാക്കുകൾ വീണ്ടും വീണ്ടും ചുറ്റുമുള്ളവർ ഏറ്റുപറഞ്ഞു. അപ്പൊൾ മനസ്സ് ചോദിച്ചു “എന്താ നിനക്ക് ഒരു സ്വപ്നം കണ്ടാൽ?”. പിന്നെ സംശയങ്ങളാണ്, എന്ത് സ്വപ്നം കാണണം?………. എപ്പോൾ കാണണം?… അന്വേഷണങ്ങൾ തുടങ്ങി.. അഭിപ്രായങ്ങളുടെ ഒരു ഘോഷയാത്ര… അവസാനം തീരുമാനിച്ചു…. ഉറപ്പിച്ചു… എല്ലാം തയ്യാർ, പക്ഷേ ഇനി എന്ത് ചെയ്യും? അത് ലക്ഷ്യങ്ങൾ ആക്കി മാറ്റണം പോലും. എന്നിട്ട് അത് നേടിയെടുക്കൻ പരിശ്രമിക്കണം എന്ന്. പക്ഷേ ചിലർ പറഞ്ഞു “അതൊക്കെ വെറും സ്വപ്നം, നിന്നെകൊണ്ടൊന്നും അതിനു കൊള്ളില്ല”. നഷ്ടപ്പെടാൻ ഒന്നുമില്ലതവന് ധൈര്യത്തിന് കുറവുണ്ടവില്ലാലോ! അപ്പോ പിന്നെ ഒരു പരീക്ഷണം ആകാം. തീരുമാനം ശക്തമായപ്പോൾ മാനസികവും സാമ്പത്തികവുമായ സഹായഹസ്തവുമായി പല കൈകളും എനിക്ക് നേരേ വന്നത് എന്റെ വഴികൾ കൂടുതൽ എളുപ്പമാക്കി. അങ്ങനെ അവസാനം സ്വപ്നങ്ങൾ കൊച്ചുകൈയ്ക്കുള്ളിലാക്കി….! വഴിയരികിലെ പെട്ടിക്കടയിൽ കിടന്നുറങ്ങി പാത്രോം കഴുകി നടന്നവൻ AeSI Associate Member ആയി, IITM alumni ആയി. എന്തൊരു കഥ അല്ലേ..!

എല്ലാർക്കും കാണും ഇതുപോലെ ഒരു കഥ. ഒരു വിജയ കഥ. എന്നാൽ ഇതിന്റെ പുറകിൽ കുറെ കൊച്ചു കഥകളും ചിന്തകളും മറഞ്ഞിരിക്കുന്നു. അതിൽ നല്ലതെന്ന് തോന്നുന്ന കുറച്ചു ചിന്തകളും ആശയങ്ങളും ഇവിടെ കുത്തിക്കുറിക്കുന്നു. പലരിൽ നിന്നും കടമെടുത്ത് എന്റെ കൊച്ചു ചിന്തകൾ കൂട്ടിക്കുഴച്ച് അത് ഇവിടെ എഴുതി ചേർക്കുമ്പോൾ അതിൽ പലതും പലർകും പലരീതിയിൽ വ്യാഖ്യാനിക്കപ്പെടാം എന്നത് സ്വാഭാവികം. കാരണം എന്റെ ചിന്തയും മറ്റേതൊരാളുടെയും പോലെ വ്യത്യസ്തമാണ്. എന്നാൽ അതിന്റെ അന്തഃസത്ത മനസിലാക്കാൻ സാധിച്ചാൽ ഒരു പക്ഷെ ഞാൻ സംപ്രീതനാണ്.
