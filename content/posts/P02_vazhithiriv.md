+++
date = '2020-01-14T12:33:42+01:00'
draft = false
title = 'വഴിത്തിരിവ്..'
+++

അന്ന് ജൂൺ 4, ഒരു ശനിയാഴ്ചയായിരുന്നു . ആ തീരുമാനം വളരെ തിടുക്കത്തിൽ ആയിരുന്നു. ഒന്നിലധികം പ്രശ്നങ്ങളുടെ ഒരു ഉത്തരമയിരുന്നു അത്… ജീവിതത്തിലെ ഏറ്റവും നിർണായകമായ ഒരു തീരുമാനം.. അവസാനം പതിനാലാം വയസിൽ വീടിനോട് വിട പറഞ്ഞു… അതുവരെയും എനിക്ക് പ്രിയപ്പെട്ട സ്കൂളിൽ നിന്നും, കൂട്ടുകാരിൽ നിന്നും ഞാൻ അന്ന് പുതിയ ലോകത്തേയ്ക്ക് പറിച്ചു നടപെട്ടൂ… അതിനു ശേഷം ഉണ്ടായതെല്ലം വിവരിക്കുക എന്നതു ഒരു ചെറിയ കാര്യമല്ല. ഓരോ നിമിഷവും ഓരോ വ്യക്തികളും ശേഷമുള്ള ജീവിതത്തിലേക്ക് സമ്മാനിച്ച നിമിഷങ്ങൾ വിലമതിക്കാനാകാത്തതാണ്.

ആദ്യത്തെ കണ്ണീർ നിറഞ്ഞ ദിവസങ്ങൾ പെയ്തൊഴിഞ്ഞ മഴ പോലെ കടന്നുപോയി . ആ മഴപെയ്തു തീർന്നപ്പോൾ ആകാശം തെളിഞ്ഞു, മേഘങ്ങൾ മാഞ്ഞു. രാത്രികൾ നക്ഷത്രങ്ങളാൽ സുന്ദരമായി. പകൽ സ്വപ്നങ്ങൾ വരച്ചെഴുതാൻ ചുമരുകളും ഛായങ്ങളും സമ്മാനായി കിട്ടി. ആ മാന്ത്രിക ഛായങ്ങളൽ എഴുതിയ ചിത്രങ്ങളിൽ പലതും ഇന്ന് ജീവൻ പ്രാപിച്ചു. അവ എന്റെ മുന്നിൽ നിന്നു പരിഭവം പറയുകയാണ്. മനസിൽ ഉറങ്ങികിടക്കുന്ന കൊച്ചു കൊച്ചു സുന്ദരമായ ഓർമകളെ വിളിച്ചുണർത്തുകയാണ്.
